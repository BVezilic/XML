<html xmlns:sk="http://www.ftn.uns.ac.rs/skupstina">
   <head>
      <meta http-equiv="Content-Type" content="text/html; charset=UTF-8">
      <title>ZAKON O OZAKONjENjU OBJEKATA</title><style type="text/css">
					h1, h2, h3 {
						text-align: center;
					}
					p, li {
  					    text-indent: 50px;
  					    text-align: justify;
					}
					.noBullet {
						list-style-type: none;
					}
				</style></head>
   <body>
      
      <h1>ZAKON O OZAKONjENjU OBJEKATA</h1>
      
      <h3>I.&nbsp;UVODNE ODREDBE</h3>
      
      <h3></h3>
      <h3>Član 1.</h3>
      
      <p>Ovim zakonom uređuju se uslovi, postupak i način ozakonjenja
         objekata, odnosno delova objekta izgrađenih bez građevinske dozvole, odnosno
         odobrenja za izgradnju (u daljem tekstu: nezakonito izgrađeni objekti), uslovi,
         način i postupak izdavanja rešenja o ozakonjenju, pravne posledice ozakonjenja, kao
         i druga pitanja od značaja za ozakonjenje objekata.
      </p>
      
      <p>Odredba stava 1. ovog člana odnosi se i na pomoćne i druge
         objekte koji su u funkciji glavnog objekta (garaže, ostave, septičke jame, bunari,
         bazeni, cisterne za vodu i sl.) ili su u funkciji odvijanja tehnološkog procesa u
         zgradi, koji se smatraju sastavnim delom nezakonito izgrađenog glavnog objekta i
         ozakonjuju se zajedno sa glavnim objektom, u skladu sa ovim zakonom.
      </p>
      
      <p>Odredba stava 1. ovog člana odnosi se i na objekte, odnosno
         izvedene radove u skladu sa članom 145. Zakona o planiranju i izgradnji („Službeni
         glasnik RS”, br. 72/09, 81/09 - ispravka, 64/10 - US, 24/11, 121/12, 42/13 - US,
         50/13 - US, 98/13 - US, 132/14 i 145/14).
      </p>
      
      <p>Odredba stava 1. ovog člana odnosi se i na podzemne vodove
         (podzemne instalacije), kao i na nadzemne vodove (nadzemne instalacije), ako po
         tehničkim karakteristikama i položaju predstavljaju samostalne objekte.
      </p>
      
      
      <h3></h3>
      <h3>Član 2.</h3>
      
      <p>Ozakonjenje, u smislu ovog zakona, predstavlja javni interes za
         Republiku Srbiju.
      </p>
      
      
      <h3></h3>
      <h3>Član 3.</h3>
      
      <p>Predmet ozakonjenja, u smislu ovog zakona, jeste objekat koji je
         završen u građevinskom smislu.
      </p>
      
      <p>Izuzetno od odredbe stava 1. ovog člana, kada je predmet
         ozakonjenja zgrada, predmet ozakonjenja može biti i zgrada na kojoj su izvedeni samo
         konstruktivni građevinski radovi (temelj, armiranobetonski ili čelični stubovi sa
         gredama, odnosno armiranobetonska tavanica, krovna konstrukcija), sa ili bez
         završene fasade.
      </p>
      
      <p>Stepen završenosti objekta za ostale objekte koji su predmet
         ozakonjenja, utvrđuje se u zavisnosti od vrste i namene objekta.
      </p>
      
      
      <h3></h3>
      <h3>Član 4.</h3>
      
      <p>Ovaj zakon se ne primenjuje na objekte koji su izgrađeni bez
         građevinske dozvole, odnosno odobrenja za izgradnju u skladu sa propisima po kojima
         u vreme izgradnje nije bila propisana obaveza pribavljanja građevinske dozvole,
         odnosno odobrenja za izgradnju, u skladu sa propisima kojima se uređuje upis prava
         svojine na nepokretnostima.
      </p>
      
      <p>Ovaj zakon se ne primenjuje na objekte za koje je, u skladu sa
         ranije važećim propisima izdata privremena građevinska dozvola. Vlasnik takvog
         objekata stiče pravo na upis prava svojine, pribavljanjem rešenja o 2 upotrebnoj
         dozvoli, u smislu zakona kojim se uređuje izgradnja objekata. Nadležni organ za
         izdavanje upotrebne dozvole dužan je da izda rešenje o upotrebnoj dozvoli po zahtevu
         vlasnika takvog objekta. Izdata upotrebna dozvola je isprava podobna za upis u
         smislu zakona kojim se uređuje državni premer i katastar.
      </p>
      
      <p>Ovaj zakon se ne primenjuje na objekte za koje je izdato rešenje
         o građevinskoj dozvoli, a koja se koristi bez izdatog rešenja o upotrebnoj dozvoli.
         Rešenje o upotrebnoj dozvoli pribavlja se u skladu sa zakonom kojim se uređuje
         izgradnja objekata, a komisija za tehnički pregled prilikom utvrđivanja podobnosti
         objekta za upotrebu tu činjenicu utvrđuje na osnovu izdate građevinske dozvole i
         glavnog projekta, na osnovu propisa koji je važio u vreme izdavanja građevinske
         dozvole.
      </p>
      
      <p>Izuzetno od stava 3. ovog člana, ako je u postupku legalizacije
         izdato rešenje o građevinskoj dozvoli, ali ne i rešenje o upotrebnoj dozvoli, takav
         postupak se okončava u skladu sa odredbama ovog zakona, odnosno nadležni organ
         donosi rešenje o ozakonjenju, bez sprovođenja postupka propisanog ovim
         zakonom.
      </p>
      
      <p>Ako je u postupku legalizacije podnosilac zahteva uredio odnose
         sa jedinicom lokalne samouprave u skladu sa odredbama zakona koji je primenjivan u
         to vreme, ali nadležni organ nije naknadno izdao građevinsku dozvolu do dana
         stupanja na snagu ovog zakona, jedinica lokalne samouprave je dužna da tom licu
         izvrši povraćaj uplaćenih sredstava.
      </p>
      
      <p>Ovaj zakon se ne primenjuje na objekte koji se u smislu zakona
         kojim se uređuje odbrana smatraju vojnim objektima, odnosno na objekte koji se u
         smislu zakona kojim se uređuje rudarstvo smatraju rudarskim objektima, postrojenjima
         i uređajima.
      </p>
      
      
      
      <h3>II.&nbsp;USLOVI ZA OZAKONjENjE</h3>
      
      <h3></h3>
      <h3>Član 5.</h3>
      
      <p>Predmet ozakonjenja ne može biti objekat: 
         
         
         
         
         
      </p>
      <li class="noBullet">1)&nbsp;&nbsp;izgrađen, odnosno rekonstruisan na zemljištu
         nepovoljnom za građenje (klizišta, močvarno tlo i sl.);
      </li><br><li class="noBullet">2)&nbsp;&nbsp;izgrađen, odnosno rekonstruisan od
         materijala koji ne obezbeđuje trajnost i sigurnost objekta;
      </li><br><li class="noBullet">3)&nbsp;&nbsp;izgrađen na površinama javne namene,
         odnosno na zemljištu planiranom za uređenje ili izgradnju objekata javne namene
         za koje se, u skladu sa odredbama posebnog zakona, utvrđuje javni interes i koji
         su u obaveznoj javnoj svojini u skladu sa odredbama drugih posebnih
         zakona;
      </li><br><li class="noBullet">4)&nbsp;&nbsp;izgrađen u prvom i drugom stepenu zaštite
         prirodnog dobra (osim vikendica i drugih porodičnih objekata za odmor u drugom
         stepenu zaštite prirodnog dobra), odnosno u zoni zaštite kulturnog dobra od
         izuzetnog značaja i zoni zaštite kulturnih dobara upisanih u Listu svetske
         kulturne baštine, odnosno radovi na samom kulturnom dobru od izuzetnog značaja
         ili dobru upisanom u Listu svetske kulturne baštine, izgrađen u zonama sanitarne
         zaštite izvorišta vodosnabdevanja, izgrađen u vojnom kompleksu i zaštitnim
         zonama oko vojnih kompleksa i objekata infrastrukture posebne namene, odnosno
         izgrađen, rekonstruisan ili dograđen suprotno propisima o odbrani kojima su
         propisane posebne obaveze za izgradnju objekata, kao i drugi objekti izgrađeni u
         zaštitnim zonama u skladu sa odredbama posebnih zakona (u 3 zaštitnom pojasu:
         puta, železnice, dalekovoda, vodotoka, poletno-s
      </li><br><li class="noBullet">5)&nbsp;&nbsp;izgrađen u zaštitnoj zoni duž trase radio
         koridora, na pravcima prostiranja usmerenih radio signala između radio stanica,
         u kojoj nije dozvoljena izgradnja ili postavljanje drugih radio stanica,
         antenskih sistema ili drugih objekata koji mogu ometati prostiranje radio
         signala ili uzrokovati štetne smetnje.
      </li><br>
      
      <p>Izuzetno od odredbe stava 1. tačka 1) ovog člana nadležni organ
         će izdati rešenje o ozakonjenju, ako u postupku bude pribavljen odgovarajući dokaz
         da je taj objekat stabilan, da ne ugrožava stabilnost terena i susedne objekte.
         Stabilnost objekta i ugrožavanje stabilnosti terena i susednih objekata utvrđuju se
         na osnovu izveštaja, grafičkih priloga planskog dokumenta sa označenim površinama
         -
         tla koje je nepovoljno za građenje, inženjersko-geoloških izveštaja i drugih dokaza
         na osnovu kojih se može utvrditi ova činjenica.
      </p>
      
      <p>Izuzetno od odredbe stava 1. tač. 3) i 4) ovog člana nadležni
         organ će izdati rešenje o ozakonjenju, ako u postupku bude pribavljena saglasnost
         upravljača javnog dobra, odnosno saglasnost organizacije nadležne za zaštitu
         prirodnih, odnosno kulturnih dobara
      </p>
      
      <p>Predmet ozakonjenja ne može biti objekat za koji je nadležni
         organ, u skladu sa ranije važećim propisima kojima je bila uređena legalizacija
         objekata, doneo rešenje kojim se odbija zahtev za legalizaciju, a koje je
         pravnosnažno u upravnom postupku.
      </p>
      
      <p>Izuzetno od odredbe iz stava 1. ovog člana, ako je po
         pravnosnažnosti rešenja kojim se odbija zahtev za legalizaciju, promenjen planski
         dokument ili je zahtev odbijen iz razloga koji su ovim zakonom drugačije propisani,
         a povoljniji su za vlasnika nezakonito izgrađenog objekta, nadležni organ konstatuje
         ovu činjenicu i nastavlja postupak ozakonjenja u skladu sa ovim zakonom.
      </p>
      
      
      
   </body>
</html>