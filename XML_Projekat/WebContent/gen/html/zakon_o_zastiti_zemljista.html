<html xmlns:sk="http://www.ftn.uns.ac.rs/skupstina">
   <head>
      <meta http-equiv="Content-Type" content="text/html; charset=UTF-8">
      <title>ZAKON O ZAŠTITI ZEMLjIŠTA</title><style type="text/css">
					h1, h2, h3 {
						text-align: center;
					}
					p, li {
  					    text-indent: 50px;
					}
					.noBullet {
						list-style-type: none;
					}
				</style></head>
   <body>
      
      <h1>ZAKON O ZAŠTITI ZEMLjIŠTA</h1>
      
      <h3>I.&nbsp;OSNOVNE ODREDBE</h3>
      
      <h3>Predmet zakona</h3>
      <h3>Član 1.</h3>
      
      <p>Ovim zakonom uređuje se zaštita zemljišta, sistematsko praćenje stanja i kvaliteta
         zemljišta, mere sanacije, remedijacije, rekultivacije, inspekcijski nadzor i druga
         pitanja od značaja za zaštitu i očuvanje zemljišta kao prirodnog resursa od nacionalnog
         interesa.
      </p>
      
      
      <h3>Primena zakona</h3>
      <h3>Član 2.</h3>
      
      <p>Odredbe ovog zakona primenjuju se na sve tipove zemljišta Republike Srbije kao
         prirodni resurs, bez obzira na oblik svojine, njegovu namenu i korišćenje.
      </p>
      
      
      <h3>Cilj zakona</h3>
      <h3>Član 3.</h3>
      
      <p> Cilj ovog zakona je da se očuvaju površine i funkcije zemljišta kao prirodnog
         resursa i da se spreče ili otklone štetne promene u zemljištu koje mogu da nastanu
         kao posledica: 
         
         
         
         
         
         
         
         
         
         
         
         
      </p>
      <li class="noBullet">1)&nbsp;&nbsp;erozionih procesa;</li><br><li class="noBullet">2)&nbsp;&nbsp;smanjenja sadržaja organske materije u
         zemljištu;
      </li><br><li class="noBullet">3)&nbsp;&nbsp;neprimerene poljoprivredne i šumske proizvodnje
         (neadekvatne i nekontrolisane agrotehničke i meliorativne mere, krčenje šuma i
         dr);
      </li><br><li class="noBullet">4)&nbsp;&nbsp;nekontrolisane promene namene, upravljanja i korišćenja
         zemljišta;
      </li><br><li class="noBullet">5)&nbsp;&nbsp;neplanske urbanizacije, odnosno izgradnje i razvoja
         infrastrukture;
      </li><br><li class="noBullet">6)&nbsp;&nbsp;zakiseljavanja (acidifikacija), zaslanjivanja (salinizacija)
         i alkalizacije zemljišta;
      </li><br><li class="noBullet">7)&nbsp;&nbsp;sabijanja zemljišta, klizišta i odrona;</li><br><li class="noBullet">8)&nbsp;&nbsp;požara i hemijskih udesa;</li><br><li class="noBullet">9)&nbsp;&nbsp;zagađenja (nastalog upravljanjem otpadom, ispuštanjem
         otpadnih voda, emisijama iz tačkastih i difuznih izvora, hemijskog zagađenja i
         dr);
      </li><br><li class="noBullet">10)&nbsp;&nbsp;eksploatacije mineralnih i organskih
         sirovina;
      </li><br><li class="noBullet">11)&nbsp;&nbsp;eksploatacije šljunka, kamena i peska;</li><br><li class="noBullet">12)&nbsp;&nbsp;nedozvoljenih arheoloških iskopavanja i istraživanja i
         dr.
      </li><br>
      
      
      <h3>Značenje izraza</h3>
      <h3>Član 4.</h3>
      
      <p>Izrazi upotrebljeni u ovom zakonu imaju sledeće značenje:
         
         
         
         
         
      </p>
      <li class="noBullet">1)&nbsp;&nbsp;aktivnost koja utiče na zemljište jeste svaki privremeni,
         povremeni ili stalni zahvat kojim se menja ili se može promeniti stanje i
         uslovi na nekoj lokaciji;
      </li><br><li class="noBullet">2)&nbsp;&nbsp;granične vrednosti jesu vrednosti zagađujućih, štetnih i opasnih
         materija u zemljištu koje mogu biti:
         
         
      </li><br><li class="noBullet">(1)&nbsp;&nbsp;granična minimalna vrednost jeste vrednost zagađujućih,
         štetnih i opasnih materija u zemljištu koja se bazira na njihovom prirodnom
         sadržaju i predstavlja vrednost za nezagađeno zemljište, pri čemu nije ili je
         minimalno narušena ekološka ravnoteža;
      </li><br><li class="noBullet">(2)&nbsp;&nbsp;granična maksimalna vrednost jeste vrednost zagađujućih,
         štetnih i opasnih materija u zemljištu čije prekoračenje ukazuje na nivo
         kontaminacije koji narušava ekološku ravnotežu, nameće dodatna ispitivanja
         tog zemljišta kao i ograničenja u načinu upravljanja;
      </li><br><li class="noBullet">3)&nbsp;&nbsp;degradacija zemljišta jeste proces narušavanja kvaliteta i
         funkcija zemljišta koji nastaje prirodnim putem ili ljudskom aktivnošću
         ili je posledica nepreduzimanja mera za sprečavanje štetnih posledica;
      </li><br><li class="noBullet">4)&nbsp;&nbsp;dobra stručna praksa predstavlja primenu naučnih, tehničkih i
         biotehničkih mera i/ili mera upravljanja i korišćenja zemljišta u cilju
         očuvanja i unapređivanja kvaliteta zemljišta;
      </li><br>
      
      
      
      <h3>II.&nbsp;PREVENTIVNE MERE ZAŠTITE ZEMLjIŠTA</h3>
      
      <h3></h3>
      <h3>Član 8.</h3>
      
      <p>Preventivne mere zaštite zemljišta obuhvataju planiranje i integrisanje zaštite
         zemljišta u sektorske politike i planove, utvrđivanje ispunjenosti uslova zaštite
         zemljišta, donošenje planskih i programskih dokumenata za zaštitu zemljišta.
      </p>
      
      
      <h3>Uređenje prostora i korišćenje zemljišta</h3>
      <h3>Član 9.</h3>
      
      <p>Sprečavanje degradacije zemljišta postiže se planiranjem, uređenjem prostora,
         korišćenjem prirodnih resursa i dobara u skladu sa prostornim, urbanističkim i drugim
         planskim dokumentima (u daljem tekstu: planska dokumenta), koji se donose u skladu
         sa
         posebnim zakonima.
      </p>
      
      <p>Mere i uslovi zaštite zemljišta, radi održivog korišćenja zemljišta su sastavni
         deo planskih dokumenata.
      </p>
      
      <p>Ministarstvo nadležno za poslove zaštite životne sredine (u daljem tekstu:
         Ministarstvo), nadležni organ autonomne pokrajine, odnosno jedinice lokalne
         samouprave učestvuju u postupku pripreme i donošenja planskih dokumenata, na način
         određen zakonom.
      </p>
      
      
      <h3>Promena namene zemljišta</h3>
      <h3>Član 10.</h3>
      
      <p>Zemljište se koristi prema nameni određenoj u planskim dokumentima.</p>
      
      <p>Kada se planskim dokumentom menja namena zemljišta, organ nadležan za donošenje
         planskog dokumenta, dužan je da u postupku odlučivanja poseduje saglasnost
         Ministarstva.
      </p>
      
      <p>Saglasnost iz stava 2. ovog člana, Ministarstvo daje na zahtev nadležnog
         organa, po pribavljenom mišljenju od stručnih i naučnih organizacija o postojećem
         faktičkom stanju zemljišta i proceni mogućnosti promene namene zemljišta, a na osnovu
         podataka iz informacionog sistema za zemljište.
      </p>
      
      
      
   </body>
</html>