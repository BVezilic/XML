<html xmlns:sk="http://www.ftn.uns.ac.rs/skupstina">
   <head>
      <meta http-equiv="Content-Type" content="text/html; charset=UTF-8">
      <title>ЗАКОН О ЗАШТИТИ ЗЕМЉИШТА</title><style type="text/css">
					h1, h2, h3 {
						text-align: center;
					}
					p, li {
  					    text-indent: 50px;
					}
					.noBullet {
						list-style-type: none;
					}
				</style></head>
   <body>
      
      <h1>ЗАКОН О ЗАШТИТИ ЗЕМЉИШТА</h1>
      
      <h3>Глава 1</h3>
      <h2>ОСНОВНЕ ОДРЕДБЕ</h2>
      
      <h3>Предмет закона</h3>
      <h3>Члан 1.<br></h3>
      
      <p>Овим законом уређује се заштита земљишта, систематско праћење стања и квалитета
         земљишта, мере санације, ремедијације, рекултивације, инспекцијски надзор и друга
         питања од значаја за заштиту и очување земљишта као природног ресурса од националног
         интереса.
      </p>
      
      
      <h3>Примена закона</h3>
      <h3>Члан 2.<br></h3>
      
      <p>Одредбе овог закона примењују се на све типове земљишта Републике Србије као
         природни ресурс, без обзира на облик својине, његову намену и коришћење.
      </p>
      
      
      <h3>Циљ закона</h3>
      <h3>Члан 3.<br></h3>
      
      <p> Циљ овог закона је да се очувају површине и функције земљишта као природног
         ресурса и да се спрече или отклоне штетне промене у земљишту које могу да настану
         као последица: 
         
         
         
         
         
         
         
         
         
         
         
         
      </p>
      <li class="noBullet">1) ерозионих процеса;</li>
      <li class="noBullet">2) смањења садржаја органске материје у
         земљишту;
      </li>
      <li class="noBullet">3) непримерене пољопривредне и шумске производње
         (неадекватне и неконтролисане агротехничке и мелиоративне мере, крчење шума и
         др);
      </li>
      <li class="noBullet">4) неконтролисане промене намене, управљања и коришћења
         земљишта;
      </li>
      <li class="noBullet">5) непланске урбанизације, односно изградње и развоја
         инфраструктуре;
      </li>
      <li class="noBullet">6) закисељавања (ацидификација), заслањивања (салинизација)
         и алкализације земљишта;
      </li>
      <li class="noBullet">7) сабијања земљишта, клизишта и одрона;</li>
      <li class="noBullet">8) пожара и хемијских удеса;</li>
      <li class="noBullet">9) загађења (насталог управљањем отпадом, испуштањем
         отпадних вода, емисијама из тачкастих и дифузних извора, хемијског загађења и
         др);
      </li>
      <li class="noBullet">10) експлоатације минералних и органских
         сировина;
      </li>
      <li class="noBullet">11) експлоатације шљунка, камена и песка;</li>
      <li class="noBullet">12) недозвољених археолошких ископавања и истраживања и
         др.
      </li>
      
      
      
      <h3>Глава 2</h3>
      <h2>ПРЕВЕНТИВНЕ МЕРЕ ЗАШТИТЕ ЗЕМЉИШТА</h2>
      
      <h3></h3>
      <h3>Члан 8.<br></h3>
      
      <p>Превентивне мере заштите земљишта обухватају планирање и интегрисање заштите
         земљишта у секторске политике и планове, утврђивање испуњености услова заштите
         земљишта, доношење планских и програмских докумената за заштиту земљишта.
      </p>
      
      
      <h3>Уређење простора и коришћење земљишта</h3>
      <h3>Члан 9.<br></h3>
      
      <p>Спречавање деградације земљишта постиже се планирањем, уређењем простора,
         коришћењем природних ресурса и добара у складу са просторним, урбанистичким и другим
         планским документима (у даљем тексту: планска документа), који се доносе у складу
         са
         посебним законима.
      </p>
      
      <p>Мере и услови заштите земљишта, ради одрживог коришћења земљишта су саставни
         део планских докумената.
      </p>
      
      <p>Министарство надлежно за послове заштите животне средине (у даљем тексту:
         Министарство), надлежни орган аутономне покрајине, односно јединице локалне
         самоуправе учествују у поступку припреме и доношења планских докумената, на начин
         одређен законом.
      </p>
      
      
      <h3>Промена намене земљишта</h3>
      <h3>Члан 10.<br></h3>
      
      <p>Земљиште се користи према намени одређеној у планским документима.</p>
      
      <p>Када се планским документом мења намена земљишта, орган надлежан за доношење
         планског документа, дужан је да у поступку одлучивања поседује сагласност
         Министарства.
      </p>
      
      <p>Сагласност из става 2. овог члана, Министарство даје на захтев надлежног
         органа, по прибављеном мишљењу од стручних и научних организација о постојећем
         фактичком стању земљишта и процени могућности промене намене земљишта, а на основу
         података из информационог система за земљиште.
      </p>
      
      
      
   </body>
</html>