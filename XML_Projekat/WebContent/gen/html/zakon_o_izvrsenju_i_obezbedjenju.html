<html xmlns:sk="http://www.ftn.uns.ac.rs/skupstina">
   <head>
      <meta http-equiv="Content-Type" content="text/html; charset=UTF-8">
      <title>ZAKON O IZVRŠENjU I OBEZBEĐENjU</title><style type="text/css">
					h1, h2, h3 {
						text-align: center;
					}
					p, li {
  					    text-indent: 50px;
  					    text-align: justify;
					}
					.noBullet {
						list-style-type: none;
					}
				</style></head>
   <body>
      
      
      <h1>ZAKON O IZVRŠENjU I OBEZBEĐENjU</h1>
      
      <h2>DEO PRVI</h2>
      <h2>OSNOVNE ODREDBE</h2>
      
      <h3>Predmet zakona</h3>
      <h3>Član 1.</h3>
      
      <p>Ovim zakonom uređuje se postupak u kome sudovi i javni
         izvršitelji prinudno namiruju potraživanja izvršnih poverilaca zasnovana na izvršnim
         i verodostojnim ispravama (izvršni postupak), postupak obezbeđenja potraživanja i
         položaj javnih izvršitelja.
      </p>
      
      
      <h3>Značenje pojedinih izraza</h3>
      <h3>Član 2.</h3>
      
      <p>Pojedini izrazi koji se koriste u ovom zakonu imaju sledeće
         značenje: 
         
         
         
      </p>
      <li class="noBullet">1)&nbsp;&nbsp;„potraživanje” označava pravo
         izvršnog poverioca da zahteva od izvršnog dužnika određeno davanje, činjenje,
         nečinjenje ili trpljenje;
      </li><br><li class="noBullet">2)&nbsp;&nbsp;„izvršni poverilac” označava lice čije se
         potraživanje namiruje u izvršnom postupku ili obezbeđuje u postupku
         obezbeđenja;
      </li><br><li class="noBullet">3)&nbsp;&nbsp;„izvršni dužnik” označava lice prema kome
         se potraživanje namiruje u izvršnom postupku ili obezbeđuje u postupku
         obezbeđenja;
      </li><br>
      
      
      <h3>Pokretanje i vođenje izvršnog postupka i postupka             obezbeđenja</h3>
      <h3>Član 3.</h3>
      
      <p>Izvršni postupak i postupak obezbeđenja pokreću se tako što
         izvršni poverilac podnosi predlog za izvršenje na osnovu izvršne ili verodostojne
         isprave ili predlog za obezbeđenje, a po službenoj dužnosti pokreću se samo ako je
         zakonom određeno.
      </p>
      
      <p>O predlogu za izvršenje na osnovu izvršne ili verodostojne
         isprave i predlogu za obezbeđenje odlučuje sud.
      </p>
      
      <p>O predlogu za izvršenje na osnovu verodostojne isprave radi
         namirenja novčanog potraživanja nastalog iz komunalnih usluga i srodnih delatnosti
         odlučuje javni izvršitelj.
      </p>
      
      <p>Kada se donese rešenje o izvršenju ili obezbeđenju, sprovodi se
         izvršenje.
      </p>
      
      
      
      <h2>DEO DRUGI</h2>
      <h2>OPŠTA PRAVILA IZVRŠNOG POSTUPKA</h2>
      
      <h3>I.&nbsp;IZVRŠNA I VERODOSTOJNA ISPRAVA</h3>
      
      <h3>1.&nbsp;Osnovi za donošenje rešenja o izvršenju</h3>
      
      <h3></h3>
      <h3>Član 40.</h3>
      
      <p>Rešenje o izvršenju donosi se na osnovu izvršne ili
         verodostojne isprave.
      </p>
      
      
      
      <h3>2.&nbsp;Izvršna isprava</h3>
      
      <h3>Vrste izvršnih isprava</h3>
      <h3>Član 41.</h3>
      
      <p>Izvršne isprave jesu: 
         
         
         
      </p>
      <li class="noBullet">1)&nbsp;&nbsp;izvršna sudska odluka i sudsko poravnanje koji glase
         na davanje, činjenje, nečinjenje ili trpljenje;
      </li><br><li class="noBullet">2)&nbsp;&nbsp;izvršna odluka doneta u
         prekršajnom ili upravnom postupku i upravno poravnanje koji glase na
         novčanu obavezu ako posebnim zakonom nije drukčije određeno;
      </li><br><li class="noBullet">3)&nbsp;&nbsp;izvod iz Registra zaloge i izvod
         iz Registra finansijskog lizinga;
      </li><br>
      
      
      
      
      <h3>II.&nbsp;SREDSTVA I PREDMET IZVRŠENjA</h3>
      
      <h3>Sredstva izvršenja</h3>
      <h3>Član 54.</h3>
      
      <p>Sredstva izvršenja su radnje kojima se namiruje potraživanje
         izvršnog poverioca.
      </p>
      
      <p>Sredstva izvršenja radi namirenja novčanog potraživanja
         jesu: prodaja nepokretnosti izvršnog dužnika, prodaja pokretnih stvari izvršnog
         dužnika, prenos novčanog potraživanja izvršnog dužnika, prenos zarade izvršnog
         dužnika, prenos novčanih sredstava s računa izvršnog dužnika kod banke, prenos
         sredstava sa štednog uloga ili tekućeg računa izvršnog dužnika, prodaja
         finansijskih instrumenata izvršnog dužnika, prodaja udela izvršnog dužnika u
         privrednim subjektima i prenos potraživanja izvršnog dužnika da mu se predaju
         ili isporuče pokretne stvari ili preda nepokretnost.
      </p>
      
      <p>Sredstva izvršenja radi ostvarivanja nenovčanog potraživanja
         jesu: predaja pokretnih stvari izvršnog dužnika, ispražnjenje i predaja
         nepokretnosti izvršnog dužnika, činjenje, nečinjenje ili trpljenje izvršnog
         dužnika, predaja deteta i izvršenje drugih odluka u vezi s porodičnim odnosima,
         vraćanje zaposlenog na rad, deoba suvlasničke stvari i izdejstvovanje izjave
         volje.
      </p>
      
      
      
      <h3>III.&nbsp;PREDLOG ZA IZVRŠENjE I REŠENjE O IZVRŠENjU</h3>
      
      <h3>1.&nbsp;Predlog za izvršenje</h3>
      
      <h3>Predlog za izvršenje na osnovu izvršne isprave</h3>
      <h3>Član 59.</h3>
      
      <p>U predlogu za izvršenje naznačavaju se identifikacioni
         podaci o izvršnom poveriocu i izvršnom dužniku (član 30), izvršna isprava,
         potraživanje izvršnog poverioca, jedno sredstvo ili jedan predmet ili više
         sredstava i predmeta izvršenja, i drugi podaci koji su potrebni za
         sprovođenje izvršenja.
      </p>
      
      <p>Uz predlog za izvršenje prilaže se izvršna isprava u
         originalu, overenoj kopiji ili prepisu, i druga isprava određena ovim
         zakonom, s tim što izvršna isprava mora da sadrži potvrdu o
         izvršnosti.
      </p>
      
      <p>Ali ako se predlog za izvršenje podnosi sudu koji je u
         prvom stepenu odlučivao o potraživanju izvršnog poverioca, uz njega se ne
         prilaže izvršna isprava, a i ako se priloži, ne mora da sadrži potvrdu o
         izvršnosti.
      </p>
      
      <p>Predlog za izvršenje podnosi se najmanje u četiri
         primerka.
      </p>
      
      
      
      
      
   </body>
</html>