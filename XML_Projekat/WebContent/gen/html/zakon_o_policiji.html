<html xmlns:sk="http://www.ftn.uns.ac.rs/skupstina">
   <head>
      <meta http-equiv="Content-Type" content="text/html; charset=UTF-8">
      <title>ZAKON O POLICIJI</title><style type="text/css">
					h1, h2, h3 {
						text-align: center;
					}
					p, li {
  					    text-indent: 50px;
  					    text-align: justify;
					}
					.noBullet {
						list-style-type: none;
					}
				</style></head>
   <body>
      
      
      <h1>ZAKON O POLICIJI</h1>
      
      <h3>I.&nbsp;OSNOVNE ODREDBE</h3>
      
      <h3>Predmet zakona</h3>
      <h3>Član 1.</h3>
      
      <p>Ovim zakonom uređuju se unutrašnji poslovi, organizacija i
         nadležnost Ministarstva unutrašnjih poslova (u daljem tekstu: Ministarstvo),
         policijski poslovi, organizacija i nadležnost Policije, kao i druga pitanja od
         značaja za rad Policije i Ministarstva.
      </p>
      
      
      <h3>Pojam unutrašnjih poslova</h3>
      <h3>Član 2.</h3>
      
      <p>Unutrašnji poslovi su zakonom utvrđeni poslovi državne uprave,
         koje obavlja Ministarstvo, a čijim obavljanjem se ostvaruje i unapređuje bezbednost
         građana i imovine, pruža podrška vladavini prava i obezbeđuje ostvarivanje Ustavom
         i
         zakonom utvrđenih ljudskih i manjinskih prava i sloboda, kao i drugi, sa njima
         povezani poslovi iz utvrđenog delokruga i nadležnosti Ministarstva.
      </p>
      
      
      <h3>Policija</h3>
      <h3>Član 3.</h3>
      
      <p>Policija je centralna organizaciona jedinica Ministarstva koja u
         obavljanju unutrašnjih odnosno policijskih poslova, štiti i unapređuje bezbednost
         građana i imovine, poštujući Ustavom zajemčena ljudska i manjinska prava i slobode
         i
         druge zaštićene vrednosti u demokratskom društvu, uz mogućnost na Ustavu i zakonu
         zasnovane upotrebe sredstava prinude.
      </p>
      
      
      <h3>Informisanje o radu Ministarstva</h3>
      <h3>Član 6.</h3>
      
      <p>Rad Ministarstva je javan.</p>
      
      <p>Ministarstvo redovno blagovremeno i potpuno obaveštava javnost o
         svom radu, osim u slučajevima preduzimanja mera i radnji u skladu sa zakonom kojim
         se uređuje krivični postupak i kada bi to onemogućilo neometan operativni rad
         Policije, ili ako bi se time: 
         
         
      </p>
      <li class="noBullet">1)&nbsp;&nbsp;povredio
         propis o tajnosti podataka;
      </li><br><li class="noBullet">2)&nbsp;&nbsp;povredilo dostojanstvo
         građana;
      </li><br><li class="noBullet">3)&nbsp;&nbsp;ugrozilo pravo na ličnu slobodu i
         bezbednost.
      </li><br>
      
      <p>Ministarstvo jednom godišnje, a najkasnije u roku od tri meseca
         od završetka kalendarske godine, objavljuje: 
         
      </p>
      <li class="noBullet">1)&nbsp;&nbsp;izveštaj o stanju bezbednosti u Republici Srbiji koji na
         transparentan i javan način obaveštava javnost o proceni bezbednosti, trendovima
         kretanja kriminala i drugih bezbednosnih pojava od značaja za bezbednost i prava
         građana;
      </li><br><li class="noBullet">2)&nbsp;&nbsp;izveštaj o radu Ministarstva, koji na
         transparentan i javan način obaveštava javnost o razvoju policije, statističkim
         podacima o sprovedenim aktivnostima i postignutim
         rezultatima.
      </li><br>
      
      <p>Pored izveštaja iz stava 3. ovog člana, Ministarstvo je u
         obavezi da objavi na svojoj internet prezentaciji i tromesečne informacije o radu,
         koje usvaja nadležni odbor Narodne skupštine Republike Srbije za unutrašnje
         poslove.
      </p>
      
      
      
      <h3>II.&nbsp;ORGANIZACIJA I NADLEŽNOST MINISTARSTVA</h3>
      
      <h3>Organizacija Ministarstva</h3>
      <h3>Član 8.</h3>
      
      <p>Za obavljanje poslova iz nadležnosti Ministarstva, obrazuju se
         unutrašnje organizacione jedinice.
      </p>
      
      
      <h3></h3>
      <h3>Član 9.</h3>
      
      <p>Vlada propisuje načela za unutrašnje uređenje Ministarstva, kao
         i vrste organizacionih jedinica, sedišta i područja za koja se obrazuju te
         jedinice.
      </p>
      
      <p>Pravilnikom o unutrašnjem uređenju i sistematizaciji radnih
         mesta, ministar - po prethodno pribavljenoj saglasnosti Vlade, utvrđuje delokrug i
         kategorizaciju organizacionih jedinica Ministarstva, broj, sistematizaciju, vrstu,
         odnosno status i opis radnih mesta, radna mesta za koja se predviđaju posebni uslovi
         za njihovo popunjavanje, način rukovođenja, planiranja i izvršavanja
         poslova.
      </p>
      
      
      <h3>Zaposleni u Ministarstvu</h3>
      <h3>Član 10.</h3>
      
      <p>Zaposleni u Ministarstvu jesu policijski službenici, državni
         službenici i nameštenici.
      </p>
      
      <p>Policijski službenici jesu: 
         
      </p>
      <li class="noBullet">1)&nbsp;&nbsp;lica koja obavljaju policijske poslove u statusu ovlašćenih
         službenih lica i primenjuju policijska ovlašćenja (ovlašćena službena lica -
         OSL);
      </li><br><li class="noBullet">2)&nbsp;&nbsp;lica na posebnim dužnostima koja
         obavljaju druge unutrašnje poslove u neposrednoj vezi sa policijskim poslovima
         (lica na posebnim dužnostima - PD).
      </li><br>
      
      <p>Policijski službenici u statusu ovlašćenih službenih lica,
         moraju imati najmanje završenu policijsku obuku osnovnog nivoa.
      </p>
      
      <p>Državni službenici jesu lica, koja u tom statusu, obavljaju
         ostale poslove iz delokruga Ministarstva i sa njima povezane opšte, pravne,
         informatičke, materijalno – finansijske, računovodstvene i administrativne
         poslove.
      </p>
      
      <p>Nameštenici jesu lica, koja, u tom statusu, obavljaju prateće
         pomoćno - tehničke poslove.
      </p>
      
      
      
   </body>
</html>